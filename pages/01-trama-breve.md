# Trama – Breve

## **Per i Giocatori**

Una campagna incentrata sull'Esplorazione. Un nuovo mondo interamente da scoprire. Un grande Pool di giocatori che
condivide la stessa campagna. Ogni sessione sarà una Oneshot, e di volta in volta saranno i giocatori a dividersi in
squadre d'esplorazione, dove i PG lasceranno la loro base sicura per far luce sui misteri del mondo. Sfide pericolose vi
attendono al di fuori della base, superare gli ostacoli vi permetterà di conoscere la Lore del Mondo e come essa sia
collegata ai vostri PG.

Con un sistema di gestione dell'esplorazione, con sfide mortali ma bilanciate e una Lore tutta da scoprire passo dopo
passo, i PG riusciranno a ritornare alla base o moriranno nel tentativo?

## **Per i Master**

Il mondo dove i PG andranno a giocare questa campagna è una **singolarità temporale** posta alla fine dei tempi del
multiverso. Milioni di anni nel futuro per motivi ancora ignoti gli universi collassarono gli uni sugli altri, e il
tessuto temporale iniziò a sbriciolarsi.

I giocatori, di qualunque ambientazione e di qualunque tempo, verranno rapiti da una **forza magica sconosciuta** che li
porterà nel "**Fine-Mondo**". Questa forza rapisce i PG nella speranza che riescano a riparare il tempo. Ma i PG tutto
questo non lo sanno, sanno solo di essere stati rapiti e catapultati in un mondo che non è il loro. Tutto il resto lo
impareranno viaggiando tra le rovine dei vari universi collassati tra di loro. Una **scelta cruciale** che i PG dovranno
prendere sarà se ricostruire il tempo oppure distruggerlo del tutto per farlo ripartire.